
BOHINJSKA HIŠNA ZNAMENJA
Vsaka starejša hiša v Spodnji bohinjski dolini in deloma tudi v Zgornji - ima svoj hišni znak ali" cáh'n" - kakor ga tudi
imenujejo po domače.
Ta je prehajal iz roda v rod iz pradavnine tako, da je vsak gospodar ali rodbinski poglavar podučil o njem svoje rodbinske
in družinske člane ter naučil svoje sinove znamenja ne le razlikovati od drugih v vasi in srenji,
ampak ga tudi vešče vrezovati v orodje in les. Na znak je svoje potomce opozoril navadno še poslednjič na smrtni postelji.
Bohinjci imajo z znaki označeno orodje, hlode, deske in celo skodle (" šínkeljne ") začasnih planinskih staj,
poleg tega tudi druge predmete in opremo, po nekaterih hišah pa sploh vse predmete, ki so hišna last ne glede na to,
kje in kako jih uporabljajo, posojajo ali rabijo na mestih, kjer bi jih lahko kdo zamenjal ali vzel.
Marsikdo bi dejal, da ima vse to le praktično plat z namenom razlikovati in dokazovati lastništvo nekega predmeta
preprečevati zamenjavo in krajo. Tega praktičnega momenta ni zanikati,
vendar ima že ob vsem tem vse to zgodovinsko vrednost in spomin na skupna poljedelska dela tako prostovoljna
v srenjah in starih poljedelskih, pašnih, gozdnih, planšarskih, rudarskih, kovaških, tovorniških in furmanskih skupnostih,
kakor tudi srednje veških primoranih tlakah, zaradi katerih so se puntali.
Ko je v letih pred zadnjo vojno šentviški profesor zgodovine 1) in zemljepisa Maks Miklavčič razlagal,
kako so si zavojevalci prilastili svete simbole podjarmljenih ljudstev, da je rimska volkulja v resnici etruščanski kipec,
da je butara s sekirico znak zveze etruščanskih mest, da je kljukasti križ indijski znak in obenem simbolj z ilirskih posod,
da je ta ilirski sončni simbol že pred večimi leti uporabljala Mohorjeva družba kot okras pri tisku,
je pokazal tudi nekaj slik etruščanskih napisov. Tedaj sem presenečen spoznal, da so bohinjska znamenja enaka ali vsaj podobna.
Na vse to sta postala pozorna profesor Miklavčič in ravnatelj dr. Anton Breznik. Obljubil sem, da bom zbral vse bohinjske znake,
kar pa so preprečile razmere, ki so sledile, zlasti pa vojna z vsemi posledicami.
Na znake sem se ponovno spomnil, ko je dešifrator Anton Berlot začel objavljati etruščanske napise in njihova tolmačenja.
S tem je postalo razumljivo, od kod Bohinjcem etruščanske črke. Ker niso to samo osameli primeri,
je moralo nekoč v Bohinju obstojati mogočno kulturno jedro, da so se ti znaki ohranili skozi
1.