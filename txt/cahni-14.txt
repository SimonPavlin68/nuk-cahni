BAROČNI KLJUČ IZ BOHINJA ima v bradi vrezane etruščanske znake. Te zareze ne služijo odpiranju,
kdor ne pozna znakov, meni, da so le v okras. Toda taki znaki in napisi se pojavljajo pri raznih
zelo starih ključih, začenši od tistega iz severne Italije, ki ima po površini vrezano etruščansko
(rásensko, vendsko) pesnitev, ki jo je prevedel Matej Bor). To kaže, da bo potrebno ključe posebej
obdelati kot okrasne predmete in kot star kulturni predmet. O ključih bi morala iziti knjiga kot je
na primer Kumarjeva o kovanih mrežah, vendar s pojasnili in dodatki o okraskih, napisih in znamenjih.
Tudi ključi razstave v Kopru imajo vrezane etruščanske znake.
Ker je ogled podorčja Istre ( Krkavče- Gradišče - Košta Bona ) dne 4.VII.1974 pokazal,
da je tudi tam na sarkofagih, oziroma ploščah ter kamenjih najti podobne ali enake znake,
prav tako tudi na kamnitih kvadrih cerkve iz Koštabone, so verjetno Iliri in Istrani imeli enak jezik
ali soroden Rasenom in Vendom. Vse to ni samo izročilo in ostalina naših davnih prednikov, ampak je tudi
potrdilo davnih piscev, slutenj nekaterih raziskovalcev davnih pisav ter navedb pokojnega
prof. Karla Oštirja, da so od Kavkaza do Baskov govorili nekoč isti jezik v raznih dialektih.
To je zapisal tudi Sv. Hieronim, tako trdi dešifrator starih napisov - tov. Berlot Anton že več let,
a ga na žalost malokdo posluša, večina pa čaka, da bi se še vse tistih nekaj ostalin v čakanju uničilo,
cela zadeva pa šla v pozabo.
Čeprav Bohinjce učijo, da so prišli sedaj od tega, sedaj od one ga vetra, stojijo ti skupno z Bohinjem,
svojimi znamenji, govorico, prastarimi zemljepisnimi in ledinskimi imeni in vstrajajo skozi
svetovne vihre že več tisočletij. Zadnje čase jih celo učijo, da je bil Bohinj nekoč radovljiška planina,
potem tudi, da so v Bohinj naselili Hrvate. Vse to ni zraslo na bohinjskem zeljniku,
a hočejo s takim zeljem pitati Bohinjce, da bi jih lažje pripravili do tega, da bi tudi kulturno postali
ne samo radovljiška planina, ampak zaplanirana kulturna planjava, čeprav je Bohinj sredi med gorami.
Znake in druge zanimivosti sem začel zbirati ponovno od leta 1968 dalje.
Vsega tega bi bilo nabranega še več, če bi mi dovoljevale razmere, čas, zdravje in gmotni položaj.
Vse skupaj bi bilo tudi bolje in natančneje obdelano.
Bohinj in Koper 1968 - 1974.
Ta del zaključen 7. julija 1974.

Joža Čop, Koper,
Rozmanova ul 9
66.000